---
layout: post
title: Turkse rode linzensoep
subtitle: Super lekkere comfort soep
thumbnail-img: /assets/img/turkse-rode-linzen-soep.png
tags: []
---

Dit recept kwam ik tegen in mijn plaatselijke turkse supermarkt. Een echte comfort soep, super lekker en ook nog eens gezond.
Dit is nu één van mijn favoriete soepen. Ik maak hem altijd lekker pittig.

### Ingredienten soep

- 1 ui
- 1 wortel
- 2 kleine aardappelen
- 2 kleine tomaten
- 2 teentjes knoflook, fijngesneden
- 1 tl. pul biber / chili vlokken
- 1 tl. zout
- 200 gr. rode linzen, gewassen
- 1.5 liter kokend water

### Ingredienten tomatensaus

- 1 etl. olie
- 30 gr. roomboter (koop goede kwaliteit, dit verschil merk je echt!)
- 1 etl./ blikje tomatenpuree

### Bereidingswijze

1. Snij de ui, wortel, knoflook, aardappel en tomaten in blokjes
2. Rode linzen goed afspoelen (totdat je water niet meer troebel is) en haal lelijke velletjes eruit
3. Ui, wortel, knoflook, aardappel en tomaten fruiten in een ruime pan
4. Voeg de linzen, pul biber, zout en 1.5 liter kokend water toe aan de pan
5. Breng pan aan de kook, zodra het kookt vuur omlaag en deksel op de pan voor 40 min.
6. Zet vuur uit en pureer tot een gladde soep
7. Smelt in een andere pan de olie en roomboter. Voeg tomatenpuree toe, bak kort aan en voeg twee soeplepels soep toe. Roer door elkaar en voeg mengsel vervolgens weer toe aan soep

![Turkse rode linzen soep](/assets/img/turkse-rode-linzen-soep.png)
